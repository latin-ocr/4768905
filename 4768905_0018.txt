..lx-

nona in concione, quo die Allobroges involgarunt5 decima in Senatu
Nom's Decembribus. — Hoc totum σῶμα curabo ut habeas. Et quo·
niam te quum scripta, tum res meae delectant, iisdem ex libris per-
spicuae, et quae gesserim et quae dixerim.- aut ne poposcisses,· ego enim
me tibi (al. tibi me) non offerebamf‘

Loco sane aptissimo, post commemoratos Tulliani consulatus
commentariOS‚ et Attici et suoS, Graece scriptos, mentionem fecit
Cicero orationum Consularium. Ad easdem refertur ξ. 11: „Pro-
gnostica mea cum oratiunculis propediem exspecta;“ qui locus ab
Orellio praetermissus est. Nam si animadvertisset, etiam h. l. easdem,
quas a priore epistolae parte exsulare iubet, oratiunculas eiicere
debebat. Statuit autem, ut rem paucis complectar, sic: Quum ora-
tiones, de quibus dubitatur, propter multos errores in iis commissos,
propter sententias tenues et inanes, propter verba denique aCiceronis
consuetudine longe abhorrentia, summo oratore indignae iudicandae
sint, verisimillimum esse suspicari, auctorem earum, ut aequalibus
suis eas Ciceronis esse astute persuaderet, etiam locum illum, quem
exscripsimus, epistolae ad Atticum inculcasse. Quod quum a nemine
facilius effici potuisset, quam ab harum epistolarum editore, M.
Tullio Tirone, Marci liberto et scriba, hunc ipsum utriusque fraudis
insimulare non dubitat (p. 179).

lpse sensit Orellius, tantam criminationis acerbitatem aliqua
excusatione esse leniendam, in homine praesertim bono et fide pro-
bato. Statuit ergo‚‘ Tironem gloriae patroni consultum iri putasse,
si Catilinae coniuratio et patefacta et oppressa non una, sed quatuor
celebraretur orationibus. At quam male consuluisset orationibus
affingendis iis, quae, si vel maxime fidem apud aequales invenissent,
tot tamen tam foedis vitiis, quibus, Orellio certe iudice, laborant,

famam summi oratoris indelebili in omnem posteritatem macula
contaminassent !
B

