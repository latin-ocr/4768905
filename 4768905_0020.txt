—XI—

commentarium de consulatu Graece scripserat (cf. etiam Cornel. Nep.
vit. Attic. c. 18), Cicero voluerit et quae gesserit et quae dixerit,
ex orationibus illis perspicere. Sed non magno negotio invenietur
huius difficultatis expediendae ratio. Quum enim·Atticus de iis,
quibus non interfuerat, haud dubie nonnulla, falsa ad eum fama
perlata, non ut gesta erant in libro suo tradidisset, Cicero eum de
his, in quibus erraverat, rectiora voluit edocerif) Ceterum etiam in
hac ratione reprehendendi singularem illam, qua excellit, urbanita-

tem facile agnoscas,

Satis nobis haec dicta videntur ad suspicionem ab Orellio
illatam ab hoc loco defendendam. Sed insunt etiam alia nonnulla,
a caussa, quam tuendam suscepimus, non prorsus aliena. Quum enim
Orellius ipse iudicet, haec ita esse inter se connexa et implicata, ut
et orationes impugnatas et particulam illam epistolae aut pro veris,
aut pro adulterinis habeamus necesse sit, hoc certe consequitur, Cice-
ronem, si pro auctoritate loci satis firma argumenta attulimus, non
una, sed quatuor orationibus caussam Catilinariam peregisse. Quae si
cunctae ab ipso Ciceroneeditae exstabant, nihil videri potest impro-
babilius, quam tres teras orationes interiisse, in earumque locum
tres falsas substitutas esse, a rhetore quodam compositas· Quodsi
Sallustius (Cat. c. 31) tradit, primam orationem, luculentam illam
atque utilem reipublicae, postea scriptam fuisse editam, id eo tem-
pore, quo epistola ad Atticum scripta est, i. e. tribus annis post
coniurationem oppressam (a. U. 694), factum esse videtur. Nulla
enim caussa cogitari potest, quare Cicero primam orationem sepa-
ratim, aut antequam ad Atticum mitteret, in vulgus emiserit. Neque
tamen quatuor illas orationes a corpore orationum Consularium, quod,

⁸) Eodem pertinent verba §. 2: „Videtur euim (liber meus) posse aliquid nostris rebus
lucis afferre-‘⁶

B*

