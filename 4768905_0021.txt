-xll-

adulescentulorum studiis excitatus, edere constituerat, voluit segre-
gari. Patet igitur, inscriptionem illam orationum IV in Catilinam
non esse ad Ciceronem auctorem referendam, praesertim quum ne
sint quidem omnes in Catilinam habitae. Quae in Codicibus anti-
quissimis exstat inscriptio „Ciceronis IV invectivarum libri in Cati-
linam“, eam grammatici, ut Diomedes et Priscianus, usurpaverant.
Verbi auctor est quarti seculi exeuntis scriptor, Ammianus Mareel-
linus, (21, 10: „orationem acrem et invectivam, probra quaedam in
eundem explanantem et vitia, scripserat ad Senatum.“)

Quum igitur has orationes, nulla communi inscriptione com-
prehensas, per priora post Ciceronis interitum secula traditas esse
constet: nihil erat, quod grammatico cuidam vel rhetori ansam prae-
bere posset ad corpas orationum Catilinariarum contingendum.
lam vero Orellii coniectura, si omissis his omnibus vel maxime
probari posset, nihil magnopere momenti ad Ahrensii sententiam
confirmandam afferret, quum ne de ipsa quidem caussa consentiat.
Nam habitam esse a Cicerone Nonis Decembribus orationem Consu-
larem, eamque locupletissimam atque uberrimam, Ahrensius non
negat (p. 60), eam habitam esse negat, quae ad nostram aetatem
pervenit, qua Silani et Caesaris sententiae comparantur.

Quae quum ita sint, nostro quasi iure nobis facere videmur,
si hunc testem, quamvis ceteroquin ingeniosum hominem et de
Cicerone egregie meritum, ab hoc quidem iudicio removeamus.
Nimio eum studio abreptum iudicabimus ad Ciceronis sui caussam
ab ea, quam sibi finxerat, interpolationis iniuria defendendam, cupi-
dorum more amicorum, etiam ea attulisse, quae ab omni veritatis
specie abhorrerent. —- De reliquis, qui in hac caussa testimonium
dixerunt, satis habebimus summatim atque eo consilio referre, ut,
si quando in ipsa caussa ad eos provocabimus, ne ignoti sint iudi-
cantibuS.

