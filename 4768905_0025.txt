-XVI—

non tantum in Marcelliana et Catilinariis‚ sed in aliis quoque ora-
tionibus Ciceronis inveniuntur, quae fastidiosiorem lectorem morari
atque adeo male habere possint. Quas quidem orationes prius quam
reiicere tamquam subditivas ausimus, diligenter dispiciendum existimo
primum, quo tempore quove animi habitu Cicero eas habuerit,
paratusne ac meditatus ad dicendum processerit, et tranquillis
rebus omnibus dixerit, an urgente necessitate, externis tempestatibus
commotus, in extemporale flumen se coniecerit; deinde utrum limare
habitas· voluerit, an exceptas teneamus ab actuariiS, quos constat
non raro verba dicentis male subsecutos esse; denique utrum vestigia
quaedam interpolationum deprehendantur in iis orationibuS, quas ita
habuit, ut commentandi quidem spatium et meditandi commoditas
defuisse dicenti, sed aliqua tamen illarum pars ipsius ingenio et
arte haud indigna videatur. Ex quo genere quarta est Catilinaria,
cuius priora tria capita partem efficiunt orationis, de qua Cicero in
epistolis, et Sallustius in libro, qui est de bello Cafflinario, narrant;
sed quae sequuntur, nec pertinent ad illa, nec, si abessent, deside-
rarentur. Addito semel complemento, fieri facile potuit, ut tota
oratio in ordinem Tullianarum reciperetur.“ ln eandem sententiam
Sclmitzerus iu Quaestionum Ciceronianarum Particula sec-unda (p. 14)
haec disputavit: ‚‚Ego, quum scholis orationes Catilinarias expli-
carem, nescio quomodo in hanc suspicionem incidi, habere nos veras
quidem Ciceronis et relationem salutarem illam atque diligentem
(in Pis. 7, 14) et orationem, habitas Nonis Dec.; sed relationem in-
tercisam forte ac mutilam, sive esset ab ipsis Ciceronis notariis ita
contracta et circumcisa, sive a serioris aetatis librariis depravata:
cui inde a cap. quarti initio ea pars veluti adsuta foret, qua sen-
tentias Cicero interpellavit.“

Fateor, hunc tam singularem et paene conspirantem duorum

doctissimorum virorum consensum initio vehementer animum meum

