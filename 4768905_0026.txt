— xvn —

commovisse. Nam et ipse aliquando, nondum cognita tota illa de
huius orationis veritate controversia, quum, aliud agens, quatuor
orationes Catilinarias uno tenore perlegerem, in quarta mihi visus
fueram eam seriem et perpetuitatem sententiarum, qua alia ex alia
nexa et omnes inter se aptae colligataeque esse viderentur, aliquan-
tum desiderare. ·ltaque quum paullo post in illam, quam supra
commemoravi, Zimmermanm‘ mei significationem incidissem, hunc
quoque suspicabar propter eandem caussam de veritate orationis du-
bitasse. Postea vero, saepius repetita lectione et consilio oratoris
rectius perspecto, haec mihi dubitatio exempta est. Porro accuratius
inter se comparatis Eichstadii Schnitzerique sententiis de oratione ex
duabus partibus contaminata, hoc tamen interesse visum est, quod
quae incipiens a capite tertio pars altera orationis Eichstadio videtur
ab interpolatoris alicuius manu, complementi caussa, addita esse, ea
a Schnitzero pro illa ipsa oratione habetur, qua Cicero sententias
Patrum interpellavit. lam vero quum persuasum habeam, omnes huius
orationis partes tam arto vinculo inter se contineri, ut quae a capite
quarto usque ad finem leguntur, non possint a superiore parte se-
parari: quo melius sententia mea cognosci et cum altera illa com·
parari possit, eum, qui mihi in oratione inesse videtur, sententiarum
ordinem quasi in tabula proponam.

Sententiarum in oratione quarta Catilinaria series

et continuatio.

Ι. ln exordio orator Patres rogat, ut de suo ipsius periculo non

cogitantes ea decernant, quibus Senatui dignitas Populoque R.
-salus pariatur; 1, 1.

Huius adhortationis duas affert caussas:
C

