—XXV —

oratione apud Sallustium diligentius comparato, nullam esse utri-
usque scriptoris ea de re dissensionem intellexi. Nam apud Sallustium
quoque Caesar non Porcia lege, sed Sempronia, qua sola poterat hac
in caussa uti, sententiam suam confirmat. Quum enim ita dicat:
‚‚Sed, per Deos immortalis! quam ob rem in sententiam non addidisti:
(Silam), uti prius verberibus in eos animadvortet-etur? An quia lex
Porcia vetat? At aliae leges item condemnatis civibus non animam
eripi, sed exsilium permitti iubent“ (Sall. c. 51, ξ. 21 et 22): aperte
indicat, sententiam Silani non cum lege Porcia, sed cum aliis legibus
pugnare. Neque aliter in eadem oratione intelligenda sunt verba
ξ. 24: „Qui convenit in minore negotio legem timere (Porciam),
quum eam (Semproniam) in maiore neglexeris?“ Cuius interpreta-
tionis veritas confirmari potest etiam loco ξ. 39 et 40: „Sed eodem
illo tempore, Graeciae morem imitati, verberibus animadvortebant in
civis, de condemnatis summum supplicium sumebant. Postquam
resp. adolevit et multitudine civium factiones valuere, circumveniri
innocentes, alia huiuscemodi fieri coepere: tum lex Porcia aliaeque
leges paratae sunt, quibus legibus exsilium damnatis permissum est.“
Verba postrema, cum proxime antecedentibus comparata, sic patet
supplenda esse: tum lex Porcia parata est, ne amplius verberibus
in civis animadvorteretur‚· aliae leges, ut Valeria et Sempronia, quibus
legibus exsilium damnatis permissum est, paratae sunt, ne amplius
de condemnatis· (indicta ad populum caussa) summum supplicium
sumeretur. In eandem sententiam utriusque legis vim interpretatus
est Cicero in or. pr. C. Rabirio, perduellionis reo, c. 4: „Porcia
lex virgas ab omnium civium Romanorum corpore amovit; Porcia lex
libertatem civium lictori eripuit: C. Gracchus legem tulit, ne de capite
civium Romanorum iniussu vestro iudicaretur.“ Idem utramque legem
coniungit in narratione de P. Gavio, cive Romano, Verris immanitate et
virgis caeso et in crucem rapto. (Verr. 5, 63: „O nomen dulce libertatis!
n

