 

—- XXIX ——

momenti est, nihil addiderit.“ (p. 58 et 59.) Quae qualia sint, bre-
viter videamus· Nobis enim persuasum est, dicendi opportunitatem
Ciceroni 'non initio relationis, sed postquam variae et discrepantes
sententiae dictae fuerant, oblatam esse, de eaque oratione Consulari

veteres scriptores omnes consentire.

Ahrensius licet recte statuerit, si Dionysio Halicarnassensi, si Livio,
si ipsi Ciceroni fides habenda sit, non esse dubitandum, eos qui consu-
lerent saepius accurata ac meditata oratione, quam nude et breviter,
si e republica esset, retulisse3 idem tamen intelligit, utilitatem rei·
publicae et momenta temporum haec aliquando aliter fieri coegisse
(p. 72). Quod si umquam, in hac certe caussa locum habebat.
Nam quum Cicero convocato Senatu de poena coniuratorum referret,
neque ipsius de rebus iis, quae notae omnibus et multis iam decretis
superioribus iudicatae essent‚*) exspectari poterat oratio, neque ipse
habebat, cur Patres aliter quam de animadvertendo in reos suffragia
laturos esse suspicaretur. Quam sententiam, a Silano dictam, quum
omnes fortiter constanterque secuti essent, Caesaris extremum suppli-
cium dissuadentis oratione tam vehementer commoti sunt, ut de ipsius
Consulis salute pertimescerent. ltaque, vultu atque oculis in Con-
sulem conversiS‚ quid ipsi de tota re videretur, audire se velle satis
aperte declarabant (Cat. 4, 1, 1). Quum vero etiam singulis ex ordine
Senatorio liceret, „quotiens ius dicendae sententiae accepissent, quae
vellent expromere relationemque in ea postulare“ (Tac. Ann. 13‚49).·
tum profecto Ciceroni, qui vel Catilinae ad ea respondisset, quae ta-

⁵) Cic. Cat. 4, 3, 5: „Haec omnia indices detulerunt, rei confessisunt, vos multis iam
iudiciis iudicastis, primum qnod mihi — dedistis amplissima. Quae sunt omnin eins-
modi, ut ii, qui in custodiam nominatim dati sunt, sine ulia dubitatione a vobis dam·
nati esse videantur.“— Cat. 4, 5, to: „Iam hoc nemini dubium est, qui reo custodiam,
quaesitori gratulationem, indici praemium decrevit, quid de tota re et caussa iudicarit.“

