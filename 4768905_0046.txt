— XXXVII --

aliorum narrationibus praetulisse.*) Quod Ciceronem dicit, quum
in utramque partem disputaret, non exiguum momentum sententiae
Caesaris addidisse, id non de argumento et consilio orationiS, sed de!
eventu intelligendum est. Constat enim, eos qui Consuli consultum
vellent, Caesaris sententiam, quam ei salutarem esse putarent,
eo maiore studio amplexos esse, quo fortiore animo ipse declaraverat,
se reipublicae incolumitatem suae saluti praeferre. Appiana& Cato-
nem ante Ciceronem nominans, hoc indicasse videtur, illius partes in
supplicio coniuratorum decernendo fuisse primariaS. Cassius Dio

Ciceronianae orationis ita mentionem fecit, ut eam Caesaris sententia

provocatam esse significaret.

Atque haec de caussa sufficiant, in qua nobis id probasse vi-
demur, praeclare constare omnia, si oratio ea, quae hodie quarta in
Catilinam fertur, pro illa ipsa oratione habeatur, qua Cicero Nonis
Dec. Patrum sententias interpellavit. Sed de totius quaestionis a
nobis institutae veritate penes alios erit iudicare. In qua quum
multa insint, quae aliorum doctrinae atque acumini debeantur, non-
nulla etiam, quae quum ipsi in schedulis nostris conscripsissemus,
postea ab aliis, libris eorum ad nos perlatis, iam esse occupata vi-
dimus: aequos ac benevolos lectores rogatos volumus, non, ut quam
nove haec a nobis, sed quam utiliter disputata sint, considerare ve-
lint, quoniam quidem et nos scripsimus adulescentulorum studiis

excitati.

 

⁴¹*) V. Heeren. de fontibus et auctoritate vitarum parallelarum Plutarchi, p. 185.

